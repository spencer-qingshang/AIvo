# 《马伶传》

**侯方域**

## 一、原文

　　马伶者，金陵梨园部也。金陵为明之留都，社稷百官皆在，而又当太平盛时，人易为乐。其士女之问挑叶渡、游雨花台者，趾相错也。梨园以技鸣者，无虑数十辈，而其最著者二：曰兴化部，曰华林部。

　　一日，新安贾合两部为大会，遍征金陵之贵客文人，与夫妖姬静女，莫不毕集。列兴化于东肆，华林于西肆。两肆皆奏《鸣凤》，所谓椒山先生者。迨半奏，引商刻羽，抗坠疾徐，并称善也。当两相国论河套，而西肆之为严嵩相国者，曰李伶，其貌不扬，而其意气深沉呈。坐客乃西顾而叹，或大呼命酒，或移坐更进之，首不复东。未几更进，则东肆不复能终曲。询其故，盖马伶耻出李伶下，已易衣遁矣。马伶者，金陵之善歌者也。既去，而兴化部又不肯辄易之，乃竟辍其技不奏，而华林部独著。

　　去后且三年而马伶归，遍告其故侣，请于新安贾曰：“今日幸为开宴，招前日宾客，愿与华林部更奏《鸣凤》，奉一日欢。”既奏，已而论河套，马伶复为严嵩相国以出。李伶忽失声，匍匐前称弟子，兴化部是日遂凌出华林部远甚。

　　其夜，华林部过马伶曰：“子，天下之善技也，然无以易李伶，李伶之为严相国至矣，子又安从授之而掩其上哉？”马伶曰：“固然，天下无以易李伶，李伶即又不肯授我。我闻今相国昆山顾秉谦者，严相国传也。我走京师，求为其门卒三年。日侍昆山相国于朝房，察其举止，聆其语言，久而得之，此吾之所为师也。”华林部相与罗拜而去。

　　马伶，名锦，字云将，其先西域人，当时犹称马回回云。

　　侯方域曰：异哉！马伶之自得师也。夫其以李伶为绝技，无所干求，乃走事昆山，见昆山犹之见分宜也，以分宜教分宜，安得不工哉？呜呼！耻其技之不若，而去数千里，为卒三年。倘三年犹不得，即犹不归尔。其志如此，技之工又须问耶？

---

## 二、核心考点与练习

　　**问题一：理解本文的中心思想。**
　　**解答**：通过记述马伶为了提高演技，甘愿去当权奸顾秉谦门卒三年的故事，赞美了他精益求精、深入生活、百折不挠的敬业精神。同时借此讽刺了当朝权奸。

　　**问题二：认知作者讽刺权奸的意图。**
　　**解答**：作者写马伶通过模仿顾秉谦而演活了严嵩，寓意是顾秉谦与严嵩是同一类权奸，“见昆山犹之见分宜（严嵩）”，这种“以真权奸为师”的写法，极具辛辣的讽刺意味。

　　**问题三：识记本文的叙述方式。**
　　**解答**：采用了“倒叙”方式。先写马伶失败离去，再写三年后归来大胜，最后才通过马伶之口揭示他这三年去干了什么。这种写法造成了悬念，引人入胜。

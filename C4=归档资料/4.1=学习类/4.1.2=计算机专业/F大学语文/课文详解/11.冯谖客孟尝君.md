# 《冯谖客孟尝君》

**选自《战国策》**

## 一、原文（行内注译版）

　　齐人有冯谖者，贫乏不能自**存**（生存），使人**属**（通‘嘱’）孟尝君，愿寄食门下。孟尝君曰：“客何**好**（hào，爱好）？”曰：“客无好也。”曰：“客何能？”曰：“客无能也。”孟尝君笑而受之，曰：“诺。”

　　左右以君**贱**（轻视）之也，食以**草具**（粗劣饭菜）。居有顷，倚柱弹其**剑**（jiá），歌曰：“长剑归来乎！食无鱼。”左右以告。孟尝君曰：“食之，**比**（比照）门下之客。”居有顷，复弹其剑，歌曰：“长剑归来乎！出无车。”左右皆笑之，以告。孟尝君曰：“为之驾，比门下之车客。”于是乘其车，**揭**（举）其剑，**过**（拜访）其友，曰：“孟尝君**客我**（以上等客礼待我）。”后有顷，复弹其剑，歌曰：“长剑归来乎！无以为家。”左右皆恶之，以为贪而不知足。孟尝君问：“冯公有亲乎？”对曰：“有老母。”孟尝君使人给其食用，无使乏。于是冯谖不复歌。

　　后孟尝君出**记**（账册/文告），问门下诸客：“谁习**计会**（会计），能为文收**责**（通‘债’）于薛者乎？”冯谖**署**（签名）曰：“能。”孟尝君怪之，曰：“此谁也？”左右曰：“乃歌夫‘长剑归来’者也。”孟尝君笑曰：“客果有能也，吾**负**（对不起）之，未尝见也。”请而见之，谢曰：“文倦于事，愦于忧，而性**懧**（nuò，通‘懦’）愚，沉于国家之事，开罪于先生。先生不羞，乃有意欲为收责于薛乎？”冯谖曰：“愿之。”于是约车治装，载**券契**（债据）而行，辞曰：“责毕收，以何**市**（买）而反？”孟尝君曰：“视吾家所寡有者。”

　　驱而之薛，使吏召诸民当偿者悉来合券。券遍合，起，**矫命**（假传命令）以责赐诸民，因烧其券。民称万岁。

　　长驱到齐，晨而求见。孟尝君怪其**疾**（快）也，衣冠而见之，曰：“责毕收乎？来何疾也！”曰：“收毕矣。”“以何市而反？”冯谖曰：“君云‘视吾家所寡有者’。臣窃计，君宫中积珍宝，狗马实外厩，美人充**下陈**（殿下行列/姬妾）；君家所寡有者，以义耳！窃以为君**市义**（买仁义）。”孟尝君不悦，曰：“诺，先生休矣。”

　　后期年，齐王谓孟尝君曰：“寡人不敢以先王之臣为臣。”孟尝君**就国**（回封地）于薛。未至百里，民扶老携幼，迎君道中。孟尝君顾谓冯谖曰：“先生所为文市义者，乃今日见之。”冯谖曰：“**狡兔有三窟**，仅得免其死耳。今君有一窟，未得高枕而卧也。请为君复凿二窟。”

　　孟尝君予车五十乘，金五百斤，西游于梁，谓惠王曰：“齐**放**（放逐）其大臣孟尝君于诸侯，诸侯先迎之者，富而兵强。”于是梁王**虚上位**（空出相位），以故相为上将军，遣使者，黄金千斤，车百乘，往聘孟尝君。冯谖先驱，戒孟尝君曰：“千金，重币也，百乘，显使也，齐其闻之矣。”梁使三反，孟尝君固辞不往也。

　　齐王闻之，君臣恐惧，遣太傅**赍**（jī，送）黄金千斤，文车二驷，服剑一，封书谢孟尝君曰：“寡人不祥，**被于宗庙之祟**（遭祖宗神灵降灾），沉于谄谀之臣，开罪于君！寡人不足为也，愿君顾先王之宗庙，姑反国统万人乎！”冯谖戒孟尝君曰：“愿请先王之祭器，**立宗庙于薛**（在薛地建齐王祖庙）。”庙成，还报孟尝君曰：“三窟已就，君姑高枕为乐矣。”

　　孟尝君为相数十年，无**纤介**（细小）之祸者，冯谖之计也。

---

## 二、核心考点与练习

　　**问题一：理解文中“尽烧债券”情节所体现的思想。**
　　**解答**：体现了传统的“民本思想”，即统治者要爱护百姓，通过施恩于民来稳固统治基础。

　　**问题二：概括冯谖、孟尝君的性格特征。**
　　**解答**：
　　- **冯谖**：深谋远虑、机智果敢、不慕虚名、忠心耿耿（奇才）。
　　- **孟尝君**：好客养士、器量大、但目光较短浅、重利。

　　**问题三：分析“三窟”的具体含义。**
　　**解答**：1. **焚券市义**：稳固薛地根基。2. **借梁起齐**：恢复政治相位。3. **请器立庙**：确立薛地的神圣地位，使齐王不敢轻易动薛。
